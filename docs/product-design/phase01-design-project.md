---
title: Design Project
description: 'در این بخش با پروژه‌ای که قرار است انجام دهید آشنا می‌شوید.'
---

# انتخاب پروژه

## روز اول کارآموزی
به دوره کارآموزی طراحی محصول خوش آمدید. در این دوره قرار است که در قالب انجام یک پروژه، مفاهیم اصلی طراحی محصول را آموخته و تمرین کنید.
در روز اول کارآموزی قرار است تا با شناخت پروژه‌های موجود یکی از آن‌ها را انتخاب کنید.

## انتخاب پروژه 
یکی از سه پروژه زیر را به دلخواه خود انتخاب کنید.
پیش از انتخاب نهایی دقت کنید که امکان تغییر موضوع پروژه حین کار با توجه به اینکه بایستی تمامی تمرینات در یک راستا باشند عملا ممکن نیست. در نتیجه در انتخاب موضوع پروژه خود دقت کافی را داشته باشید.
همچنین صرف زمان زیاد برای انتخاب پروژه منجر به از دست رفتن زمان ادامه کار خواهد شد.
در نتیجه سریع و دقیق انتخاب کنید.

### موضوع اول:Data Flow 
یکی از راه‌های بصری‌سازی و بهبود دنبال کردن فرآیندهایی که بر روی داده اجرا می‌شوند استفاده از جریان‌های داده‌ای بصری است.
محصولات متنوعی در حال حاضر به منظور ساخت جریان‌های داده‌ای وجود دارد. در این حالت یک کاربر با دانش محدود نسبت به پایگاه‌های داده با استفاده از پلاگین‌ها یا ماژول‌های تحلیل داده و چیدن آن‌ها در یک مسیر داده‌ای، می‌تواند داده‌های خود را تمیزسازی نموده و آماده تحلیل کند. همچنین برخی از تحلیل‌های محدود را بر روی آن‌ها اجرا کند.

محصولاتی همچون Alteryx، Knime, Pentaho, Integrateio, NiFi از این نوع هستند.

در صورت انتخاب این پروژه تمرکز اصلی شما بایستی بر روی فرآیند ایجاد یک Data Flow و طراحی این بخش باشد.

### موضوع دوم: BI Application
پس از تحلیل داده، نیاز است تا به کمک بصری‌سازی داده‌ها در قالب‌های مناسبی به کاربران عرضه شوند. این قالب‌ها می‌توانند به صورت داشبوردهای مدیریت باشند که کاربران مرتبا با آنها سر و کار دارند.

محصولاتی همچون Tableau، Power BI، Qlik View، Superset و Sisense از این نوع هستند.

در صورت انتخاب این پروژه تمرکز اصلی شما بایستی بر روی چگونگی طراحی گزارش‌‌ها و داشبوردهای تعاملی باشد.

### موضوع سوم: Pattern Recognition
در بسیاری از مواقع نیاز است تا به منظور جستجوی الگوی خاصی در میان داده‌ها از مدل‌ داده‌های گرافی برای این منظور استفاده کرد. این روش در کشف ارتباطات میان افراد و سازمان‌ها در تخلفات مختلف حوزه بانکی، مالیاتی و مخابراتی کاربرد دارد.
به این صورت که ابتدا داده‌های مختلف از منابع داده‌ای متنوع به یک مدل داده نگاشت شده و از طریق کلیدها با یکدیگر مرتبط می‌شوند. سپس از طریق رسم گراف مورد نظر، داده‌ها به صورت گرافی جستجو می‌شوند و نتایج حاصل شده به کاربر نمایش داده می‌شود.

محصولاتی همچون Datawalk، Neo4j، Foundry و Visallo از این نوع هستند.

در صورت انتخاب این پروژ‌ه تمرکز اصلی شما بایستی بر روی نحوه تعریف مدل داده، نگاشت داده‌ها به آن و جستجوی گرافی باشد.


## خروجی نهایی روز اول
مواردی که بایستی به عنوان خروجی روز اول به منتور خود تحویل دهید به شرح زیر است:

* در ابتدا یک Google Doc بسازید و با منتور خود به اشتراک بگذارید. تمامی مستندات شما بایستی در این سند آمده باشد. از ابزار FigJam در کنار Google Doc نیز می‌توانید استفاده کنید.
* با بررسی بیشتر مستندات و ویدیوهای برخی از محصولات معرفی شده با هر کدام از پروژه‌های بالا آشنا شوید.
* پروژه منتخب خود و دلایلی که باعث شده آن را انتخاب کنید در Google Doc خود بیان کنید.
* توضیحات کلی و چک لیستی از قابلیت‌های جذابی که احساس کردید برای پروژه خود بایستی بیشتر بررسی کنید را تیتروار مطرح کنید. 
